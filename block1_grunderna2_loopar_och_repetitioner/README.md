# Startövning 2: Repetition (Loopar) (offline-version)

  > Bläddra dig fram genom denna guide, steg för steg. <a href="https://scratch.mit.edu" target="_blank">Programmera ditt projekt i verktyget Scratch på sajten www.scratch.mit.edu</a> där du kodar och skapar utifrån Kodbokens instruktioner. Notera att denna instruktion är anpassad för äldre versionen Scratch 2.0, som enkelt laddas ned för användning offline, därmed inget behov av att skapa konto då projekt sparas lokalt på datorn. <a href="https://scratch.mit.edu/download" target="_blank"> Ladda ned Scratch 2.0 (offline-version) på Scratch sajt för att sen koda med denna instruktion</a>.
  
Nu ska du få lära dig hur man kan få skript att köra flera gånger om och om igen (loopa), genom att bara lägga till ett extra skript.

Detta gör att man kan få sprajtar att röra sig hela tiden, istället för bara några steg. Tänk till exempel hur fienderna i Pacman rör sig hela tiden, eller hur bollen i Pong studsar fram och tillbaka.

## 1: Remixa

Precis som i den förra uppgiften ska vi börja med att remixa ett program.

1. Klicka på länken nedanför för att komma till det förberedda programmet.

<a href="https://scratch.mit.edu/projects/210050842/" target='_blank'>Projektlänk</a> <!--_-->

2. Om texten på hemsidan är på Engelska så kan du ändra språk längst ner på sidan.

![Alt Text](Image_1.png)

3. Se till att du är inloggad på ditt konto.

![Alt Text](Image_2.png)

4. Klicka på Se inuti.

![Alt Text](Image_3.png)

5. Klicka på remixknappen för att spara en egen kopia av programmet

![Alt Text](Remixknapp.png)

Vi kan nu koda som vi vill i det remixade projektet. I detta program finns redan några rörelse-skript utplacerade. Vi ska nu lära oss hur vi kan få roboten att repetera saker flera gånger.

## 2: Repetera-blocket

På skriptytan finns redan några skript utplacerade. Om du klickar på den gröna flaggan kommer du se att roboten rör sig några steg, väntar och sedan går några steg tillbaka. Vi ska nu få roboten att göra om denna rörelse flera gånger.

1. Dra ut ett **"repetera 10"**-skript ifrån rubriken **Kontroll** och placera runtomkring rörelseskripten. Se till att repetera-skriptet också sitter ihop med start-skriptet.

![Alt Text](Skript_1.gif)

2. Klicka på gröna flaggan.

Snyggt jobbat! Nu rör sig roboten fram och tillbaka flera gånger innan hon stannar. Och vi behövde bara lägga till ett extra skript för att göra det.

## 3: För-alltid-blocket

Nu ska vi lära oss hur vi får roboten att gå fram och tillbaka för alltid, ända tills vi stänger av programmet.

1. Ta bort **"repetera 10"**-skriptet som vi tog fram i förra uppgiften.

2. Ta fram ett **"för alltid"**-skript från **Kontroll** och lägg runt skripten.

![Alt Text](Skript_2.gif)

3. Klicka på gröna flaggan.

Superbra! Nu rör sig roboten fram och tillbaka utan att stanna. För att stänga av programmet kan du klicka på den röda knappen bredvid den gröna flaggan.
